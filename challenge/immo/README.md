# Challenge

`Hoe kunnen we immobiliëndata openbaar maken, zodat burgers een gefundeerde beslissing kunnen maken over hun huisvesting`

# Oplossing

Eigenlijk is dit al meermaals en door verschillende partijen opgelost:
- in 2011 heeft het toenmalige Fedict een hackathon gelanceerd waar al een applicatie werd voorgesteld die data op gemeenteniveau visualiseerde
- Statbel heeft ook zo'n dergelijke [Ontdek uw Gemeente website](https://statbel.fgov.be/nl/nieuws/ontdek-uw-gemeente) gemaakt
- meer in detail bieden de immosites als ImmoVlan al buurtinformatie zoals afstand tot winkels, openbaar vervoer, scholen, ...
- het gespecialiseerde bedrijf GIM biedt al zeer gedetailleerde overzichten via hun [BelMap applicatie en API](http://www.belmap.be/)

Het visualizeren van deze data lijkt dan ook geen taak te zijn voor de overheid

# Actiepunten overheid

Wat welk de taak is van de overheid, is het aanbieden van basisgegevens via een gestructureerde en up-to-date manier, zoals

- opcentiemen
- milieuheffingen
- tarieven netvergoedingen gas/water/elektriciteit
- linken naar bouwvoorschriften

Dergelijke initiatieven worden vaak per Gewest genomen, gezien woonbeleid een Gewestelijke materie is met ook lokale bevoegdheden.

Het zou eventueel een rol van de federale overheid kunnen zijn om, samen met de Gewesten, te bouwen aan het beschikbaar stellen van informatie op dezelfde manier.
Dit is bijvoorbeeld al het geval met de geldige adressen, het [BeST-address project](https://opendata.bosa.be/index.nl.html), 
waarbij de Gewesten de gegevens aanleveren die de federale overheid publiceert als open data.

# Wettelijke beperking

Hoeveel er door geïnteresseerden al eens gevraagd wordt naar financiële en juridische informatie over percelen en woningen,
mogen deze gegevens niet zomaar als open data gepubliceerd worden

Het [KB van 30 juli 2018](http://www.ejustice.just.fgov.be/eli/besluit/2018/07/30/2018013235/staatsblad) betreffende het aanleggen 
en bijhouden van de kadastrale documentatie en tot vaststelling van de modaliteiten voor het afleveren van kadastrale uittreksels
bepaalt dat 

```
Art. 38. Gegevens met betrekking tot:
1° het kadastraal patrimoniumperceel en zijn fiscale gegevens;
2° de eigendomstoestand;
3° de eigenaarsgegevens;
4° de kadastrale legger,
worden enkel ter beschikking gesteld van de natuurlijke personen 
en de rechtspersonen waarop de informatie betrekking heeft, 
behoudens de hierna vermelde uitzondering.

Deze gegevens kunnen aan derden worden meegedeeld op grond van de doeleinden
en rekening houdend met de beperkingen, 
respectievelijk bepaald in de artikelen 35 tot en met 37 van dit besluit.

Art. 39. Het afleveren of het gebruik van de in artikel 38 van dit besluit bepaalde kadastrale informatie 
voor commerciële, politieke of verkiezingsdoeleinden is verboden.

Art. 40. Worden, rekening houdend met de beperkingen bepaald in artikel 37 van dit besluit, 
publiekelijk ter beschikking gesteld:
1° het kadastraal percelenplan;
2° de mutatieschetsen;
3° de lijst van de coördinaten van trigonometrische punten (x, y, z) 
   of van de hoekpunten van een planperceel;
4° de kadastrale historiek van een bepaald plan- of patrimoniumperceel;
5° de documenten aangelegd ter gelegenheid van een hermeting of een ruilverkaveling 
   (coördinatenlijst - ruilverkaveling);
6° de processen-verbaal van grensbepaling van een gemeentegrens.
```
